\section{Motivació pel tema}

Fa un parell d'anys, tot passant l'estona veient vídeos a YouTube, l'aplicació em va recomanar un curt on es presentaven breument els millors llenguatges de programació actuals. De seguida va captar la meva atenció i vaig voler saber-ne més. Vaig cercar un vídeo del llenguatge de programació \emph{Python} i em vaig anar enganxant. Em vaig insta\lgem ar el llenguatge de programació a l'ordinador i vaig començar a aprendre a programar de forma autodidàctica. \newline

Un any més tard, el meu cosí gran em va introduir en el món de la programació competitiva, em va parlar de la web \emph{Jutgel.org} i de tot de recursos en línia disponibles al meu abast. A partir d'aquí em vaig llançar a la programació competitiva, aprenent els seus algorismes lògics i matemàtics, resolent problemes a casa i participant en competicions tant en línia com de manera presencial. \newline

A l'hora de fer el Treball de Recerca, tant la família a casa, com els professors a l'escola, em van recomanar fermament que triés un tema que m'agradés i motivés. \newline

Inicialment, vaig pensar a fer el treball enfocat a la programació i el desenvolupament web. Més endavant, el meu interès per la programació competitiva va fer que em decantés a triar un tema que hi estigués relacionat. \newline

Realment aquest és un tema que m'apassiona i motiva molt pel fet que combina les matemàtiques, la programació i el pensament lògic.  



%El tema em motiva tant pel fet que m'encanten les matemàtiques, la programació i encara més resoldre problemes utilitzant la lògica, els algorismes i el pensament.%

%Com que a casa ja aprenc pel meu compte tots aquests algorismes i resolc problemes diversos de programació doncs vaig pensar que si feia el treball de recerca d'un tema relacionat amb tot allò que gaudeixo tant fer, aquest passaria de ser un treball pesat i avorrit a una feina que m'agrada i gaudeixo fent.%


%a causa del treball i l'esforç que comporta realitzar aquest, jo he seguit el consell i finalment he trobat un tema que m'apassiona com són els algorismes encarats a la programació competitiva.%